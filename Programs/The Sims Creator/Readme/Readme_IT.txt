The Sims™ Creator
Documento Readme
http://thesims.ea.com
14 marzo 2002
MAXIS - Electronic Arts
Versione 1.1

Sommario

Informazioni generali
Panoramica
Schermata iniziale/principale
Foto del viso
Guardaroba dei Sims
Colorazione
L'opzione "Salva"
Opzioni di resa


Informazioni generali
---------------------
Per le informazioni più aggiornate su The Sims™ e The Sims™ Creator, visita il sito all'indirizzo:

http://www.thesims.com

Visitandolo, puoi anche conoscere siti di fan e trovare forum, FAQ (Frequently Asked Questions, cioè le risposte alle domande più frequenti), soluzioni e suggerimenti. È inoltre presente un'area chat per comunicare con altri giocatori.


Panoramica
----------
The Sims™ Creator ti consente di colorare i Sims, sostituirne il viso con uno nuovo, aggiungere logo ai loro vestiti e modificarne l'abbigliamento.

The Sims™ Creator legge i dati presenti nella cartella "Skins" di The Sims™ e di tutti gli Expansion pack (i percorsi predefiniti sono \Programmi\Maxis\The Sims\GameData\Skins e \Programmi\Maxis\The Sims\ExpansionPack...).
The Sims™ Creator ti permetterà di modificare le pelli (skin) di The Sims™ 1.0, degli Expansion pack dei Sims installati e qualsiasi altra loro pelle che potresti avere scaricato.


Schermata iniziale/principale
-----------------------------
Da questa schermata, puoi selezionare gli attributi fisici principali dei Sims come la testa e il corpo. Puoi anche stabilire l'età, il sesso e il colore della pelle del Sim che desideri modificare. Nella finestra di anteprima 3D, puoi visualizzare un Sim da diverse angolazioni distinte.


Foto del viso
-------------
La sezione Foto del viso consiste in uno strumento per importare fotografie, in modo che possano essere utilizzate per le teste dei Sims. I tipi di file delle immagini supportati, che sono cioè compatibili con The Sims™ Creator, sono: .png, .jpg, .tga, .bmp e .tif.

Fase 1: caricamento di un'immagine
     -	Clicca su "Foto del viso" all'interno del menu principale.
     -	Clicca su "Carica viso" e individua la foto che desideri importare.
     -	Utilizza i cursori di "Rotazione" e "Dimensione" per posizionare il viso, cosicché sia compreso entro i lati del riquadro.
     -	Clicca su "Avanti >" dopo aver finito.

Fase 2: modifica dell'immagine
Una volta importata, la schermata di menu successiva presenta le opzioni di modifica disponibili per intervenire sul viso del Sim.

Suggerimento: utilizza il reticolo e i cursori di maschera per aiutarti a posizionare l'immagine sulla testa, in modo da allineare gli occhi e il naso.


Guardaroba dei Sims
-------------------
La sezione Guardaroba dei Sims contiene gli strumenti per vestire i personaggi. Hai la possibilità di aggiungere accessori all'abbigliamento originale dei Sims e di cliccare su "Svesti" per iniziare da zero. Puoi anche stratificare i vestiti selezionando semplicemente più indumenti. Una funzione di questa sezione è l'opportunità di selezionare e importare nuovi materiali per i capi che i Sims indosseranno. Per l'importazione di questi materiali, clicca su "Carica texture" e individua il file dell'immagine che desideri utilizzare. Allo stesso modo della sezione Foto del viso, gli unici tipi di file delle immagini supportati da The Sim Creator sono .png, .jpg, .tga, .bmp e .tif. Per ottenere i risultati migliori, le foto dei materiali devono essere a 8 bit o a 256 colori.

Quando cliccherai sul pulsante "Aggiungi logo", apparirà la schermata di selezione del logo. Potrai quindi aggiungere logo/immagini a un Sim nella visuale 2D, nonché stabilire quale sarà il suo aspetto in The Sims™ nella visuale 3D. Scegli tra i logo forniti o aggiungine di nuovi con il pulsante "Carica logo" (.png, .jpg, .tga, .bmp e .tif sono i tipi di file che puoi utilizzare in The Sim Creator; per ottenere i risultati migliori, le immagini devono essere a 8 bit o a 256 colori).

Purtroppo, The Sims™ Creator non permette di aggiungere o rimuovere cappelli. Alcune teste hanno difatti cappelli che fanno parte della pelle e non possono essere rimossi. Inoltre, occorre tener presente che alcune teste sono provviste di cappelli in The Sims™, ma non appaiono in The Sims™ Creator; non esiste alcun modo di modificare questi copricapo in The Sims™ Creator, perché non fanno parte della pelle. Alcune pelli possono anche essere caratterizzate da accessori che sono in realtà elementi separati; allo stesso modo, essi non appariranno in The Sims™ Creator.

Esempio: esiste una pelle fornita con l'espansione The Sims™ - Vivere alla grande, disponibile per lo scaricamento dal sito all'indirizzo http://thesims.com, che dovrebbe includere un cappello - ma che non appare perché si tratta di un file di accessorio separato; a questa pelle, mancherà dunque il copricapo sulla parte superiore della testa.


Colorazione
-----------
La sezione Colorazione ti consente di colorare i Sims sia con la visuale 2D, sia con quella 3D. Questa opzione è disponibile dal menu principale cliccando sul pulsante "Colorazione". Il pannello degli strumenti nella parte inferiore della schermata ti permette di colorare con diverse tonalità e texture distinte; puoi spostare la pelle a seconda del sistema necessario per colorarla e correggere eventuali errori che potresti aver commesso.

Una volta ultimata la colorazione del Sim, cliccare su "Fatto" ti riporterà alla schermata principale (dove potrai infine salvare la nuova pelle) e il Sim colorato occuperà la posizione della pelle originale. La pelle predefinita sarà ancora presente, a meno che tu non decida di sovrascriverla, ma sarà necessario riavviare The Sims™ Creator per visualizzare e lavorare ancora con la pelle predefinita.

L'opzione "Salva"
-----------------
La schermata di salvataggio ti consente di salvare la pelle modificata. È sufficiente assegnarle un nome e cliccare su "Salva". La nuova pelle sarà salvata nella cartella apposita (il percorso predefinito è \Programmi\Maxis\The Sims\GameData\Skins).


Opzioni di resa
---------------
Premendo P, apparirà la finestra delle preferenze di resa. Utilizzandola, potrai stabilire se adottare la modalità OpenGL o quella Software.

Le schede grafiche più recenti possono usufruire delle impostazioni di compatibilità. Attivando la condivisione di risorse GL, la velocità di colorazione sarà incrementata. L'attivazione della memorizzazione dei modelli dei Sims migliorerà il frame rate di interazione con i modelli. Queste funzioni richiederanno il riavvio di The Sims™ Creator.

Nel caso in cui tu abbia modificato qualcuna delle impostazioni di The Sims™ Creator e si verifichi un crash in seguito alla sua esecuzione, significa che la scheda video impiegata non è in grado di supportare le impostazioni attuali. La prossima volta che eseguirai l'applicazione, sarà adottata la modalità Software.

Per definire la modalità di resa mediante la linea di comando, puoi digitare quanto segue.

Modalità Software: TheSimsCreator.exe -rS
Modalità OpenGL: TheSimsCreator.exe -rO

